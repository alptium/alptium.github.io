# Hibernate

Hibernate је алат за објектно релационо мапирање и спада у најпопуларније алате ове врсте.

## Објектно релационо мапирање

Hibernate ORM помаже апликацијама да остваре перзистенцију.

Перзистенција података је један од фундаменталних концепата развоја апликација. Она подразумева чување података и после гашења рачунара.

Перзистенција у Јави подразумева складиштење Јава објеката у релациону базу података. Објекти се могу складиштити и у фајлове, 
објектно-оријентисане базе података, XML базе података.

Перзистенција у објектно-оријентисаним апликацијама:

У ОО апликацијама перзистенција омогућава објектима да “преживе” и по завршетку процеса који их је креирао. Стање објекта се чува на диску и могуће га је у будућности поново 
креирати са истим стањем. Може се сачувати и више објеката заједно са везама.

Перзистенција са релационим базама података:

Ако имамо табеле СТУДЕНТ и ПРЕДМЕТ имаћемо Јава класе Студент и Предмет. Уместо директног рада са врстама и колонама, радимо са објектима.

ORM је пресликавање Јава објеката на табеле релационе базе података коришћењем метаподатака (анотације) који описују правила за пресликавање.
ORM трансформише податке из једног облика у други.

## ORM технологија

ORM технологија треба да подржи следеће функционалности:

* API(Апликативни програмски интерфејс) за стандардне операције над базом (CRUD - create, read, update, delete)) које би се извршавале над објектима

* Посебан језик или API за постављање упита над класама и атрибутима класа

* Технику за специфицирање метаподатака за мапирање(пресликавање)

* Технику за оптимизацију функција над базом података.

Коришћењем ORM-а апликације раде са ORM API-јем, а цела комуникација преко SQL-а и JDBC-а је “скривена”.

## Проблеми О/R мапирања

* Продуктивност – приликом развоја апликација можемо де се концентришемо само на пословну логику апликације

* Једноставно одржавање програма – мања повезаност између објеката и табела у односу на ручно програмирану перзистенцију

* Перформансе - могуће су различите оптимизације. Специјализовани алати имају боље перформансе од оних који се ручно програмирају

* Независност од платформе

## Шта је Hibernate?

Циљ развоја Hibernate-а је да се програмери ослободе великог дела посла који се односи на перзистенцију података (чување података у базу помоћу ЈДБЦ-а и SQL-а).

Hibernate Core је Hibernate za Javu sa osnovnim API-jem i anotacijama. 

Hibernate Core генерише SQL код у току извршавања програма. Он омогућава да апликација може да ради на било ком систему за управљање базама података.
Дефинише сопствени објектно-оријентисани упитни језик – HQL(Hibernate Query Language). 

## Основне карактеристике Hibernate Core-а

 * Природни модел програмирања - подржава све концепте ОО програмирања: наслеђивање, полиморфизам, колекције...

* Подржава софистицираније моделе података – различите врсте мапирања за колекције и објекте који зависе од других објеката

* Упити – дефинише сопствени упитни језик

* Бесплатан је - open source
